# -*- mode: mandoku-view; -*-
#+TITLE: 泠然齋詩集
#+DATE: 2015-08-25 00:05:01.839154
#+PROPERTY: ID KR4d0338
#+PROPERTY: BASEEDITION WYG    
#+PROPERTY: JUAN 卷八
<pb:KR4d0338_WYG_008-1a>¶
欽定四庫全書¶
　泠然齋詩集巻八　　　　　宋　蘇泂　撰¶
　　七言絶句¶
　　　借屋¶
借屋移來逐半年眼看花發便欣然主人官滿吾當去¶
却憶㸔花又可憐¶
　　　借居¶
借得街南宅子居蕭然几案食无魚山人為辦横斜供¶
<pb:KR4d0338_WYG_008-1b>¶
自洗禪龕净水盂¶
　　　感舊¶
小箱留得舊裳衣母氏親縫衣此兒近日着來渾短窄¶
猛思泉下許多時¶
　　　樂隠¶
橘隠仙人是乃翁㡬年涵養在其中商顔不出渾無事¶
安得開禧第一功¶
　　　窮¶
<pb:KR4d0338_WYG_008-2a>¶
已着風㠶似馬奔雪花無數入船門詩窮到䖏無醫治¶
愁絶湘江浸楚魂¶
　　　野興¶
蠶績桑空又一年村姑携手㸔花園冬來保得兒孫暖¶
自解麻裙當酒尊¶
　　　有錢詠¶
樹頭榆葉水圓荷黄菊青苔鼔鑄多莫把詩家作窮相¶
四時渾不奈錢何¶
<pb:KR4d0338_WYG_008-2b>¶
　　　野望¶
盈盈一水宛秋蛇雞犬無聲野客家雨後緑添㳂徑草¶
風囬紅謝隔墻花¶
　　　足虞叟兄句¶
六月還當月盡休今年節令却齊頭蕭蕭不待聴梧葉¶
一見銀河認得秋¶
雲裏仙人不解愁人間肺渇望凉瘳更深倚杖前除立¶
一見銀河認得秋¶
<pb:KR4d0338_WYG_008-3a>¶
　　　次韻知縣兄¶
露坐僊人餐沆瀣水行漁父燭鬚眉民間闔户紛紛是¶
如此清凉睡不知¶
　　　奉和知縣兄¶
蒼烟濕濕雨㣲㣲一榼山醪手自提㸔了梅花來看竹¶
春寒如水不曽知¶
　　　和潁叟弟春句¶
厭聽鳩婦屋頭聲十日何曽五日晴一到紅芳了歸去¶
<pb:KR4d0338_WYG_008-3b>¶
幾多時便緑隂晴¶
　　　愛九兄舊句¶
眼㸔緑樽花下去情知清話竹邉留禊觴豈是荒耽具¶
晉士那無經濟謀¶
　　　續舊句¶
人人不識句中眼請問吾家岩壑翁只把荒耽譏晉士¶
那知經濟在其中¶
　　　代贈¶
<pb:KR4d0338_WYG_008-4a>¶
隔溪楊栁絲絲緑比妾心情少日時待得楊花逐流水¶
此時妾意有誰知¶
　　　代野父言¶
頭白垂垂過七旬一生筋力盡田園如今且聽兒男去¶
尚可㸔鵝抱乳孫¶
　　　送裕師骨¶
去年石上君携我今日溪邉我送君世事儘從朝晚過¶
人情難必死生分¶
<pb:KR4d0338_WYG_008-4b>¶
輕幡裊裊思悠悠夢破依然到鼎州送客各還家裏去¶
青山白骨自風流¶
　　　一笑¶
曽服燕支遂得仙此花風味出於天杜陵無句休惆悵¶
且共東坡一粲然¶
　　　書所見¶
畫手何須覔范寛有人樓上倚欄干瓊田玉界三千頃¶
野鴨飛來不道寒¶
<pb:KR4d0338_WYG_008-5a>¶
　　　寄白石姜堯章¶
稽山却棹酒船回泠水灣頭兩意開一路有詩吟不穏¶
當時悔不共君來¶
　　　寄内¶
甕頭留得菊花春過了重陽即誕辰想見閨中為夀酒¶
只同兒女説歸人¶
　　　寄堯章并簡銛老¶
山繞樓䑓水接天袈裟同上闇門船相思一夜梅花落¶
<pb:KR4d0338_WYG_008-5b>¶
儻有人來寄短篇¶
　　　寄堯章¶
聞似磻溪隠姓名阿鬟仍是許飛瓊凉風昨夜驚新鴈¶
想見吹簫又月明¶
　　　寄趙大資¶
劉向拳拳老更忠外家恩澤盡侯封分眀社稷蒼生計¶
只在平居畎畆中¶
　　　次韻九兄秋吟五首¶
<pb:KR4d0338_WYG_008-6a>¶
不於烏鵲橋邉見定向笙簫鶴上逢淅淅蕭蕭到荷葉¶
今年秋不屬梧桐¶
醉挽銀河續夀盃氷娥亦怕老相催三更自倚秋香立¶
待得靈㕙送藥來¶
凉稻翻翻卧滿畦壺漿相勞各相携村南有底連綿雨¶
一夜船髙樹葉齊¶
為愛秋風吹弊廬忽然詩思滿江湖橙香夢澤團臍蟹¶
蓴老呉江巨口鱸¶
<pb:KR4d0338_WYG_008-6b>¶
江平無意作波瀾野曠山多入畫欄一叚秋吟到幽𣺌¶
囬頭三伏也風寒¶
　　　再吟三首¶
翠被承恩羅扇棄一年一度一相逢功成者去終當爾¶
分付池蓮與井桐¶
菱角鷄頭薦晚杯詩成不受片雲催青裙自約彌明喜¶
更上西樓㸔月來¶
牽牛籬落蛙池雨甑有新炊圃有&KR0188;團聚秋來少煩惱¶
<pb:KR4d0338_WYG_008-7a>¶
只羮藜莧莫羮鱸¶
　　　簡趙世卿¶
舍弟歸承折簡來知君琴劔返天台人生百嵗都能幾¶
兩度經過見一囬¶
　　　簡劉武子¶
落拓劉郎醉未醒少年名字以詩行流傳謾有南朝體¶
蕭寺如今白髪生¶
　　　憶紫芝(五月二日葬於/西陵寶嚴寺山)¶
<pb:KR4d0338_WYG_008-7b>¶
幾度青衣褁白雲流傳仙句世間聞如今一去無蹤跡¶
獨自㸔雲不見君¶
清才漫仕槖長空末後翻身尚客中便死托生都是妄¶
直疑君去作秋風¶
　　　重憶家姊¶
紙錢零落樹枝風子女他人去絶蹤此後只因多病弟¶
長官祠下泊孤篷(嶀浦乃/𦵏所)¶
　　　憶堯章¶
<pb:KR4d0338_WYG_008-8a>¶
數月書齋懶出門眼㸔世事但紛紛長安豈是無相識¶
除却西湖但憶君¶
　　　憶盧子髙¶
與君同氣不同家今度書遲望眼賖遇物却思髙姓似¶
江頭行坐㸔蘆花¶
　　　玉麟堂上口占呈趙大資¶
節旄彈壓萬旌旗中使傳宣表睿知重見相公官又長¶
宛然謙下蜀中時¶
<pb:KR4d0338_WYG_008-8b>¶
　　　呈永老¶
衲子心情處士衣今年參到地無錐江鄉一棹閑來往¶
只有明州數首詩¶
　　　放翁寵賜正月九日詩翰¶
一篇盈軸粲龍蛇歸自黄州政爾嘉大似新年逢好事¶
春風吹寶入貧家¶
　　　放翁入朝後寄¶
貞元朝士已無遺白髪當權更有誰六十還朝今八十¶
<pb:KR4d0338_WYG_008-9a>¶
却歸修史幾人知¶
　　　寄李簡夫宫使五首¶
歸來手接一封書累幅春氷字字珠便欲籃輿從此去¶
好風吹過燭溪湖¶
嘉言深味道之腴啟鑰抽闗許自如顧我但將行脚悮¶
輸君全得病工夫¶
覔得驪龍頷下珠幾年參請遍江湖只今同味仍同病¶
惟有親朋李簡夫¶
<pb:KR4d0338_WYG_008-9b>¶
扁舟來往雪糢糊一句當頭道得無不是詩人磨不死¶
欲將身湊剡川圖¶
莭第茫茫逝水如髯朱寜復與之俱絶憐老子經行地¶
一笑知心更有無¶
　　　送趙大資途次口占¶
渡口斜陽欲滿旗錦衣容易逐雲衣聖朝無事宗臣老¶
白髪滄浪一舸歸¶
　　　夢中作¶
<pb:KR4d0338_WYG_008-10a>¶
青燈一盞照青編月色霜華兩皓然交友嵗寒何所憶¶
水僊王廟竹林邉¶
　　　夢逰海山二首¶
海山青碧一千重樓觀飛霞朶朶峰薄晚維舟渾不得¶
飄殘女樂趂天風¶
紺&KR0955;行空半簇花太真扶轡極夭斜一聲何䖏寜王笛¶
吹入春風百萬家¶
　　　四月十三日曉夢入試枕上口占¶
<pb:KR4d0338_WYG_008-10b>¶
百花開盡蝶蜂去遶屋團團杏葉隂除却平生我與我¶
世上誰人識此心¶
行年今已是七十况世非皆七十翁栢兒安女莫遲我¶
我入泰華逰衡嵩¶
　　　夢㳺¶
殿前入醉索催茶玉女傳宣賦綵霞誰道塵縁猶未斷¶
碧桃花下却思家¶
　　　夢句¶
<pb:KR4d0338_WYG_008-11a>¶
元日新春又一年剡溪仍是舊山川白頭野叟無時事¶
獨自尋僧雪滿船¶
　　　夢盧子髙¶
魂夢依稀欲見君湏臾為月又為雲起來接得如鴉字¶
談笑聲音了不聞¶
　　　夢堯章桂花下¶
撲鼻清香兩絶詩分眀參到小山辭如今獨自秋風下¶
不似當初並馬時¶
<pb:KR4d0338_WYG_008-11b>¶
　　　夢退堂師¶
碧眼霜顱事已非夢中相見祗攅眉推敲有法猶分付¶
一似髙麗寺裏時¶
　　　似夢非夢作¶
僊女宫&KR0107;玉鳯頭太平天子翠雲裘九霄下視人間世¶
底事相㸔笑不休¶
　　　奉和刪修郎中舅達庵¶
分眀日用不難知邂逅庵成一賦詩身在山林志廊廟¶
<pb:KR4d0338_WYG_008-12a>¶
從來此士得圓機¶
　　　代内¶
孟光書寄與梁鴻薪粲年年幸可同觸熱忘歸渾細事¶
笑人應有北牕風¶
　　　書紫芝巻後¶
為愛君詩清入骨毎常吟便學推敲眀知箧笥篇篇有¶
百度逢來百度抄¶
　　　挽周晉仙二首¶
<pb:KR4d0338_WYG_008-12b>¶
酷愛金陵二百詩自癡那得使人癡草堂寂寞荆公死¶
泉下相逢試質疑(周&KR0501;愛予金陵詩䟦云似唐人劉禹/錫杜牧之又似半山更絶妙䖏似少)¶
(陵所謂𤣥/之乂𤣥也)¶
雪跨氷懸句盡&KR0575;生前已自外其身重來不見長安道¶
猶恐虚空遇若人¶
　　　到馬塍哭堯章¶
初聞訃告一塲悲冩盡心肝在挽詞今日親來見靈柩¶
對君妻子但如癡¶
<pb:KR4d0338_WYG_008-13a>¶
南宫垂上鬢星星畢竞襴衫不肯青除却樂書誰殉𦵏¶
一琴一硯一蘭亭¶
花按空空但滿塵樂章起草徧牕身孺人侍妾相持泣¶
安得君歸更肅賔¶
兒年十七未更事曷日文章能世家頼是小紅渠已嫁¶
不然啼碎馬塍花¶
　　　謝月林寄詩次韻¶
重入都門又許時舊巢新燕欲何之清風忽送苕溪便¶
<pb:KR4d0338_WYG_008-13b>¶
滿紙雲煙七字詩¶
　　　次韻吕清父録參¶
雨脚如麻數日懸家貧上漏復旁穿天工却與人爭氣¶
賜得青苔百萬錢¶
　　　次韻知縣兄秋懐三首¶
便腹應難飽以書今年田榖未寛紓朋從相過無祇待¶
自起園中摘我&KR0188;¶
秋花秋水兩相宜白髪於秋更有期三十年來無世味¶
<pb:KR4d0338_WYG_008-14a>¶
清修除是老僧知¶
靈均心事少陵詩青竹林邉白竹籬自把寒花㸔新鴈¶
今年强似去年衰¶
　　　次友人韻¶
時事紛紛一笑中卧㸔墻外石榴紅誰憐楚客當年意¶
與把離騷繼國風¶
先生休恨易俱東弟子方欣色笑同早晚朝廷議恢復¶
請㸔裴度在軍中¶
<pb:KR4d0338_WYG_008-14b>¶
　　　耕堂弟婦生日¶
偕老杯盤最喜歡酒中純渌浸南山鶯鶯解作嬌娥唱¶
牕外垂楊是小蠻¶
了却蠶繅備雪天耰鉏只在屋頭邉青笻緑蟻相扶醉¶
婦饁夫耕過百年¶
　　　傷嬾巢¶
車水池邉句尚新重來手帖更精神知他的赴何方約¶
一去茫茫不告人¶
<pb:KR4d0338_WYG_008-15a>¶
　　　小立¶
飛却青天白鷺鷥短篷相伴月明知只因獨速歸來後¶
見我滄洲小立時¶
　　　春澗曲¶
㸃㸃飛紅逐細流拾樵烹薦茗花浮秋來豈不潺湲好¶
纔帶猿聲便是愁¶
　　　即事¶
秋風凉冷自天生瘦骨吹來便覺輕數日因忙偏蹉事¶
<pb:KR4d0338_WYG_008-15b>¶
不知庭户減蟬鳴¶
　　　所憶¶
一陂潭水繞花身渌浄分明照得人最憶蔣陵西曲路¶
春風相伴兩烏巾¶
　　　接齊叟總幹兄櫬¶
人生何者&KR0205;宜休如此詩書未白頭舍棹燈明煙雨裏¶
居人那識在原愁¶
　　　呈許從道省元¶
<pb:KR4d0338_WYG_008-16a>¶
都城握手意彌温少小追隨莫更論一别江湖重十載¶
偶然相見欲無言¶
　　　存沒口號¶
唐家不靖自牛李黨籍何勞口舌争莫説紛紛倒元祐¶
古來平國用阿衡¶
百川衮衮東赴海學者皆知孔氏宗六籍湮㣲吾道䘮¶
武陵山下泣寒蛩¶
白髪蕭蕭禮部郎風流不減賀知章半生寒餓湖山裏¶
<pb:KR4d0338_WYG_008-16b>¶
八十重來坐玉堂¶
　　　存沒口號¶
陶山松柏日夜長屋下兒孫漸滿堂當時侍傍五男子¶
考叔之羮曽未嘗¶
紫荆一樹花連枝近以手㧓動輙隨毋忘在莒孔懐日¶
可詠陟岡何怙詩¶
　　　緑隂¶
緑樹隂中石枕頭功成不願割鴻溝君㸔上蔡牵黄犬¶
<pb:KR4d0338_WYG_008-17a>¶
悔殺人間萬户侯¶
佳木豐交午䕃稠門闌青草沒堦頭道人洗浄筝琶耳¶
睡起一聲黄栗留¶
　　　無題¶
緑雲無據玉樓空囬首悲歡一夢中為憶當時裙様色¶
隔墻嫌見石榴紅¶
月様梳横鬢脚傾弄簫騎鶴上青㝠歸來自摘金莖露¶
手冩黄庭一巻經¶
<pb:KR4d0338_WYG_008-17b>¶
夢到巫山起較遅花梢日在不多時闗心自對空梁語¶
一箇飛來燕子知¶
樹端浮緑漲連雲青草池亭不見人猶有薔薇數枝在¶
雖然是夏亦如春¶
　　　自判此生非醉殺則睡殺耳未知天公肯見容¶
　　　否作續醉睡句¶
采石江邉踏鯉魚華山縣裏自騎驢世間非醉亦非睡¶
白墮黄粱莫笑渠¶
<pb:KR4d0338_WYG_008-18a>¶
兀兀蘧蘧也大竒眼花花䖏蝶飛飛先生飽慣人間事¶
只麽殘年是解圍¶
　　　題山寺¶
白雲飛繞寺樓鐘㸃滴清聲露打松童子開門還報我¶
鶴眠猶在最髙峯¶
　　　遣興¶
曲徑縈紆入翠林無人風自落來禽山中不記今為晉¶
一刻清閑直萬金¶
<pb:KR4d0338_WYG_008-18b>¶
　　　雨中海棠花放簡馮元咨¶
天涯萬里春風晚曾上西樓㸔此花今日東南無䖏覓¶
矮笻來問蜀人家¶
　　　海棠花放簡馮元咨二首¶
㳺絲無頼小庭空夢想君家合樹紅曽向西川親畫得¶
舉家終日看屏風¶
坡仙不作黄州去更把嫣紅向阿誰後夜秦莊照華燭¶
幾時馮圃折髙枝¶
<pb:KR4d0338_WYG_008-19a>¶
　　　贈韓雪篷¶
平生未信簡齋詩一見韓君更不疑六月掀篷問溪雪¶
眼眀開遍兩三枝¶
　　　春谷¶
寒谷春生物物均薫然和氣特相親十年屢作開花賞¶
重費吹嘘是此人¶
　　　紅梅¶
遊仙一曲夢初囬依舊江南鼎鼐才嵗晚應嫌太孤寂¶
<pb:KR4d0338_WYG_008-19b>¶
未妨隨俗引三杯¶
天與清髙孰我過嵗寒只合老岩阿無端自學閑桃杏¶
只恐情多事亦多¶
等觀非白亦非紅開落那知色自空落葉成隂花又子¶
幾將心事託東風¶
空墻碧水芳菲䖏泣盡臙脂恨不銷不遣二妃陪舜𦵏¶
故應淚沁雪枝條¶
　　　緑萼梅¶
<pb:KR4d0338_WYG_008-20a>¶
鍊得丹成卸羽衣更餐日彩㺯晨曦九疑魂斷歸無計¶
自倚湘筠醉幾時¶
　　　又一首¶
水仙分御六銖衣雲作中單翠作蕤占斷芳園無兩樹¶
月明倒影浸愁漪¶
　　　次韻詹仲信梅花¶
莫教一片復隨波月底風前許細哦花與吾人本無負¶
吾人自負此花多¶
<pb:KR4d0338_WYG_008-20b>¶
　　　次韻邢季允梅花¶
懐想西湖一樹氷有誰人似此花清何當共泛波㣲緑¶
更得同㸔月正盈¶
　　　和黄觀復梅句¶
梅花骨相本通仙何况苔枝綴玉鸞如着官袍更瀟洒¶
不應將作女人㸔¶
　　　贈梅¶
不作梅花一句詩今年參透老禪機忽然吹堕紛紛雪¶
<pb:KR4d0338_WYG_008-21a>¶
又挽寒香探落暉¶
　　　和九兄古梅¶
䖏女何因髪半華一生藍縷在貧家冷灰豆爆真竒事¶
枯樹中間忽數花¶
　　　道上梅¶
栗棘蓬邉父老家不知來歴便横斜思量却是無心種¶
逢着春風偶自花¶
　　　和趙宫管㸔梅三首¶
<pb:KR4d0338_WYG_008-21b>¶
除却梅花不可無梅花之外更何須花中兒女紛紛是¶
唯有梅花是丈夫¶
縛屋踈踈傍栁塘詩腸渾不畏田荒今年天賜清修福¶
只嚥梅花一味香¶
水邉山下懶尋伊折放瓶中㸔一枝一片飛來霑硯滴¶
似嗔老子不題詩¶
　　　楊梅¶
孫梅過盡官梅在下畨楊梅獨擅塲喚作荔枝元不是¶
<pb:KR4d0338_WYG_008-22a>¶
是渠猶着小紅裳¶
毎勤蕨葉䕶筠籠獨自還丹表裏紅留與越人共夏祭¶
莫教惡雨打成空¶
　　　憶楊梅¶
不羡南州錦荔枝鶴頭猩血正紅滋老饕隔嵗流涎甚¶
為趣容山半月期¶
才熟惟應便送官摘來和葉上金盤病夫病久無靈藥¶
且服丹砂數百丸¶
<pb:KR4d0338_WYG_008-22b>¶
夏祭先供項里祠鮮香未嚥已聞思昨宵夢裏依稀見¶
滿樹薫風重壓枝¶
　　　悼楊梅¶
凡物從來遇合難爛甜中故有㣲酸自憐生晚空同姓¶
不得楊妃帶笑㸔¶
　　　見三山翁挿山茶花一朶二首¶
人老簮花却自然花紅應不厭華顛人間無此風流様¶
何止源流二百年¶
<pb:KR4d0338_WYG_008-23a>¶
故里歸來一幅巾廟堂誰記此祠臣却將筆下黄麻意¶
自語山中白髪人¶
　　　馮生畫荷花¶
湖上㸔花意欲迷年年花謝憶花時如今一見馮生畫¶
早晚㸔花更不疑¶
　　　荷花¶
荷花宫様美人粧荷葉臨風翠作裳昨夜夜凉凉似水¶
羡渠宛在水中央¶
<pb:KR4d0338_WYG_008-23b>¶
　　　瓊花¶
一樹婆娑種月華夜闌依舊䕶風沙今年不往揚州過¶
曽㸔夫人廟裏花¶
　　　采菱¶
引蔓搴花釣艇妨㳺颺錦浪霅溪傍若教摠不餐煙火¶
只採芳香亦味長¶
　　　贈耕堂梔子花¶
六出英英九夏寒短叢香玉映清湍主人自出無人管¶
<pb:KR4d0338_WYG_008-24a>¶
輸與泠然隔岸㸔¶
　　　桂花¶
手種秋風碧玉成花開如粟水沉驚人間商略年年事¶
到底其如一字清¶
一巖樹色亂秋雲初喜秋風觸鼻根招隠歸來渾未得¶
老懐索漠剰思君¶
逺於沉水淡於雲一叚秋清孰可分畢竟素娥留不得¶
人間天上一時聞¶
<pb:KR4d0338_WYG_008-24b>¶
東西南北日團圓洗滌肝膺立樹邉料得癡蟾别有藥¶
只餐金粟徑升天¶
　　　桂花下¶
羽服懸知澹不妍五更清吹月明前明朝多少塵勞事¶
自倚虚簷一悵然¶
　　　子大送桂花荅之¶
小山月在影團團滿院清香特地寒病骨逢秋眠較少¶
五更風露起來㸔¶
<pb:KR4d0338_WYG_008-25a>¶
　　　庭前菊¶
百葉黄香十月春東籬佳莭誤陶巾開花較晚酒羞澁¶
風味依然似主人¶
　　　送黄木香與九兄¶
冶葉倡條無意度黄香千疊最宜春折來欲贈空惆悵¶
未遇人間第一人¶
妃子妖紅濕領巾馬嵬遺恨幾畨春如何淡素衣龍衮¶
一似秦宫入道人¶
<pb:KR4d0338_WYG_008-25b>¶
　　　川墨送兩馮君¶
裕陵故物秦家得再拜摩挲老墨潘今代廷珪那復見¶
紙牕蛛絡半烏丸¶
琅玕翠餅敲𤣥笏老我殘磚直愧渠遣似兩馮論里好¶
管城脱帽却時須¶
　　　雲川趙使君坐上和賦鸂䳵韻¶
杏子花開水漫流羡君得意在滄洲莫將文采供人玩¶
怕入雕籠不自由¶
<pb:KR4d0338_WYG_008-26a>¶
　　　來禽詩¶
粲粲來禽已著花芳根誰徙向天涯好尋青李相遮映¶
風味應同逸少家¶
　　　寒鴉詩¶
㸃㸃飛來遶水村不縁街皷識黄昏當年口腹成踈棄¶
却保生全反哺恩¶
　　　書景¶
黄衣鶯子一雙飛飛到花間立少時此際東風有情思¶
<pb:KR4d0338_WYG_008-26b>¶
杏花吹折最繁枝¶
　　　咏草¶
天涯随意緑匆匆只與牛羊踐踏空挽着便堪供藥味¶
誰令汝不遇神農¶
